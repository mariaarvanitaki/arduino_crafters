# arduino_crafters
Arduino Crafters

Είμαστε οι Arduino Crafters από το Ε2 του 4ου Δημοτικού
Σχολείου Ηρακλείου Κρήτης. 
Αρχικά σκεφτήκαμε να φτιάξουμε κάποιον αυτοματισμό εξοικονόμησης ενέργειας 
αλλά τελικά βρήκαμε μια άλλη καλύτερη ιδέα!
Η ιδέα είναι να φτιάξουμε κάτι για να ενημερώσουμε και να
προβληματίσουμε τον κόσμο σχετικά με την κλιματική αλλαγή.
Έτσι, αποφασίσαμε να φτιάξουμε μια παρουσίαση σχετικά με τις συνέπειες της κλιματικής αλλαγής στον
πλανήτη μας χρησιμοποιώντας το Arduino και να
μεταδώσουμε το μήνυμα σε όλους!
Η παρουσίαση θα γίνεται σε μια αίθουσα χρησιμοποιώντας 4 πανομοιότυπες κατασκευές, μία για κάθε γωνία του δωματίου.
Κάθε παρουσίαση θα ενεργοποιείται μέσω ανιχνευτή κίνησης και θα αποτελείται από ένα ορθογώνιο παραλληλεπίπεδο, το οποίο θα περιστρέφεται με τη βοήθεια ενός Servo και θα παρουσιάζει σε κάθε έδρα του κάτι διαφορετικό. Οι κατασκευές θα είναι από πλέξιγκλας ή παρόμοιο υλικό και η παρουσίαση θα γίνεται τη χρήση λεντοταινίας που θα βρίσκεται στο εσωτερικό τους χρησιμοποιώντας την τεχνική του θεάτρου σκιών.
Η πρώτη παρουσίαση θα αφορά στον πλανήτη μας στο παρελθόν που το πρόβλημα της κλιματικής αλλαγής δεν ήταν τόσο αισθητό.
Η δεύτερη παρουσίαση θα παρουσιάζει τον πλανήτη στο παρόν που οι συνέπειες της κλιματικής αλλαγής είναι πλέον αισθητές και αποτελούν πρόβλημα.
Η τρίτη παρουσίαση θα παρουσιάζει τον πλανήτη μας όπως προβλέπεται να είναι στο μέλλον αν δεν κάνουμε κάτι για αυτό το πρόβλημα.
Η τελευταία παρουσίαση θα προτείνει κάποιες λύσεις στο πρόβλημα ώστε να αποτρέψουμε όσο γίνεται την κατάληξη αυτή.


Για την κατασκευή μας Θα χρειαστούμε:
4 Arduino UNO
4 usb καλώδια
4 Βοηθητικές πλακέτες (Breadboard)
4 Servo
4 αισθητήρες κίνησης
4 Ultrasonic Distance Sensor
4 5kΩ resistors
καλώδια m-m
RGB λεντοταινία 1 μέτρου
4 ακροσυνδέσεις για RGB
4 τροφοδοτικά 1Α
4 transistors
